{
    "title": "Morag Tong",
    "table_of_contents": "",
    "infobox": "",
    "content": "Morag Tong (v preklade Lesnícky cech) je spoločenstvo nájomných vrahov, ktoré operuje výlučne na území Morrowindu. Je to jediná legálne uznaná organizácia svojho druhu na celom Tamrieli. Členovia Morag Tong vykonávajú vraždy hlavne z politických motívov, keďže v Morrowinde dochádza veľmi často k potyčkám medzi Veľkými rodmi. Spoločenstvo má dlhú históriu, ktorá siaha až po migráciu Chimerov zo Summersetských ostrovov. Neskôr sa od tejto organizácie odčlenila časť jej členov a založila notoricky známe Temné bratstvo, ktoré vykonáva podobnú činnosť avšak nielen z náboženských, ale aj zo zištných dôvodov. Medzi týmito dvoma organizáciami panuje konkurenčná rivalita. Členovia Morag Tong uznávajú Mefalu ako ich zakladateľa a patróna."
}