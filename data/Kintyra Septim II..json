{
    "title": "Kintyra Septim II.",
    "table_of_contents": "",
    "infobox": "",
    "content": "Kintyra Septim II. Tamrielská císařovna Doba vlády 3E 120 - 3E 121 Předchůdce Antiochus Septim Následník Uriel Septim III. Otec Antiochus Septim Matka Gysilla Narození 3E 104 Úmrtí 3E 123 Kintyra Septim II. byla osmou vládkyní Tamrielské říše z rodu Septimů a druhou ženou na císařském trůně. Kintyra panovala v letech 3E 120 až 3E 121. Vláda Kintyry II. nebyla příliš šťastná. Proti mladé císařovně razantně vystoupila její teta Potema a bratranec Uriel. Potema a Uriel využili toho, že za vlády Kintyřina otce bylo hlavná město známé prostopášným životem a nařkli Kintyru z toho, že je nemanželské dítě. Přes ohavné pomluvy se spiklencům nepodařilo zabránit Kintyřině korunovaci. Uriel se však nevzdával a shromáždil kolem sebe skupinu nespokojených šlechticů z High Rocku, Skyrimu i Morrowindu a měl také podporu své mocné matky Potemy. Tak začala Válka o Rudý diamant. Kintyra sama vytáhla v čele vojska do High Rocku. V High Rocku však byla mladá císařovna zrazena a její vojáci pobiti. Kintyra padla do zajetí a o dva roky později ve vězení zemřela, zatímco Uriel se zmocnil Imperial City a prohlásil se císařem.[1] Předchůdce:Antiochus Septim Tamrielská císařovna3E 120 - 3E 121 Nástupce:Uriel Septim III."
}