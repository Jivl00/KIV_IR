{
    "title": "Helseth Hlaalu",
    "table_of_contents": [
        "Obsah",
        "1 Historie",
        "1.1 Raný věk",
        "1.2 Princ Wayrestu",
        "1.3 Král Morrowindu",
        "1.4 Osud",
        "2 Drobnosti",
        "3 Výskyt",
        "4 Zdroje"
    ],
    "infobox": "Helseth Hlaalu Životopisné údaje Datace: *3E 376 [1] – †neznámá Pohlaví: Muž Rasa: Dunmer Rodina: Symmachus (otec)Barenzie (matka) Morgiah (sestra) Eadwyre (adoptivní otec) Elysana (nevlastní sestra) Herní údaje Výskyt: The Elder Scrolls III: TribunalThe Elder Scrolls IV: Oblivion (pouze zmíněn) The Elder Scrolls V: Skyrim (pouze zmíněn)",
    "content": "\"Helseth zavraždil krále Llethana a ukradl jeho korunu. Nezáleží na tom, že král Llethan byl hlupák. Byl to NÁŠ hlupák. Dokud byl loutkový král vtipem, všichni jsme se mohli smát a ignorovat ho. Helseth není hlupák a nikdo se nesměje. Jestli Helseth vážně chce být králem, pak Almalexie a Chrám jsou zavázání ho zničit.\" ―Galsa Andrano, ohledně Chrámu a krále Helsetha[src]Helseth Hlaalu byl dunmerský král Morrowindu ke konci čtvrtého století třetí éry,[2] syn královny Barenzie a generála Symmacha.[3] Byl neblaze proslulý pro svou prohnanost a intriky.[4][5][6] Historie Raný věk Helseth se narodil v 3E 376[7] a vyrůstal v Žalovíně, v Morrowindu. O osm let později se narodila jeho sestra, Morgiah. Během Helsethova mládí rapidně vzrůstalo napětí mezi Septimským císařstvím a Morrowindem. Občané Žalovína byli čím dál, tím víc frustrovaní daněmi, které po nich Císařství požadovalo, také je štvala prodloužená pracovní doba a zvýšené poplatky stanovené králem Symmachem. Když Helseth dosáhl patnácti let, nařídil jeho otec Barenzii utéct s jejich dětmi do Císařského Města ze strachu, že se již nemůže vyhnout vzpouře obyvatelstva. Symmachus zemřel rukama rebelů v 3E 391 a všichni členové jeho rodiny byli označeni za zrádce. Helseth, Morgiah a Barenzie zůstali v Císařském Městě, dokud bývalá královna neunikla Jagarovi Tharnovi s pomocí bretonského krále Wayrestu, Eadwyrea, a nepřivedla jeho a jeho malou sestru do Wayrestu.[3][8] Princ Wayrestu Krátce poté, co dorazili do království Wayrestu ve Vysoké Skále, si Eadwyre vzal Barenzii za ženu a Helsetha s Morgií adoptoval. V 3E 405 musel Helseth, jelikož byl jeho adoptivní otec již starý, soupeřit s Elysanou, Eadwyreovou dcerou z předchozího manželství,[7][9] o trůn. Jelikož ovšem byla Elysana příliš mazaná, vyhrála a po Eadwyreově smrti se stala novou královnou, načež vyhnala Barenzii i Helsetha.[6] Král Morrowindu Po jejich exilu z Wayrestu se Barenzie se svým synem vrátila do Morrowindu, kde je přivítal Athyn Llethan, Barenziin strýc a tehdejší král.[6][10] Ten brzy na to zemřel, stejně jako jeho chráněnec, Talen Vandas, čímž padl morrowindský trůn do Helsethových rukou. Okolnosti týkající se jejich smrtí byly považované za podezřelé, jelikož ti, kteří dělali Helsethovi potíže, do několika let potkala smrt. Nicméně nic neukazuje přímo na jeho účast.[11][12][13] Když se objevili Nerevarine, cítil se Helseth ohrožený mocí a vlivem těchto hrdinů. Proto zaměstnal Temné bratrstvo, aby se o Nerevarinea postaralo. Tento plán ovšem selhal, a tak změnil taktiku. Od té doby využil svých schopností manipulace, aby Nerevarinea dostal na svou stranu. Využil je, aby se postavili další hrozbě, šílené bohyni Almalexii. S její smrtí zmizelo poslední nebezpečí pro jeho moc, což mu umožnilo vládnout Morrowindu neohroženě.[14] Osud Není jisté, zda král Helseth přežil Rudý rok či argonianskou invazi jižního Morrowindu. Ovšem vzhledem k tomu, že byl rod Hlaalu vyhozen z Nejvyšší rady, je pravděpodobné, že alespoň nějakou tu moc ztratil.[15] Drobnosti Přestože je Helseth Dunmer, nemá v The Elder Scrolls II: Daggerfall typickou šedomodrou barvu kůže, ale spíše přirozenější odstín pleti. Výskyt The Elder Scrolls II: Daggerfall The Elder Scrolls III: Tribunal The Elder Scrolls IV: Oblivion (pouze zmíněn)[3][8] The Elder Scrolls V: Skyrim (pouze zmíněn)[3][8]"
}