{
    "title": "Můj bravilský dům",
    "table_of_contents": "",
    "infobox": "",
    "content": "Můj bravilský dům je chatrč na severovýchodním rohu bravilského jihozápadního ostrova. Nemovitost je možné si koupit od hraběte Regula Terentia za 4 000 septimů a následujících šest vylepšení prodává Nilawen u Spravedlivého obchodu za různé ceny. Bez jakéhokoliv vybavení se v domě nachází stůl a židle před krbem a dvojlůžko v severovýchodní místnosti. Vylepšení jídelní zóny ke stolu přidá dvě další židle a pod ně koberec. Vylepšení kuchyně přidá kredenc do jihovýchodního rohu, vedle něj malý stolek a další židli poblíž krbu. Souprava stojanů přidá dva regály na víno – jeden v předsíni a druhý na opačné straně té samé zdi – a nad každým regálem držák na zbraně a další držák na západní zeď. Vylepšení čítárny přidá dvě knihovničky na východní zeď, společně s židlí a kobercem. Vylepšení skladovacího prostoru přidá dvě komody do jihozápadního rohu s truhlou mezi nimi; ve všech třech se nachází harampádí. Také to do tohoto rohu přidá koberec a šatník do hlavního vchodu. Nástěnné dekorace pověsí na zdi čtyři obrazy a tapiserii."
}