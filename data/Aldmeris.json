{
    "title": "Aldmeris",
    "table_of_contents": "",
    "infobox": "",
    "content": "Aldmeris, tiež zvaný aj Starý Aldmeris, je možným kontinentom Nirnu. Charakteristika Veľmi málo je známe o údajnej vlasti elfov, často je dokonca považovaná len za mýtus. O polohe, náboženstve, prírode a politike Aldmerisu sa stále vedú dohady. Preklady z tapisérií a textov získané z Kryštálovej Veže (Crystal Tower) Summersetských ostrovov poskytli len veľmi málo informácií o údajne krásnej, ale veľmi zvláštnej krajine. V žiadnom zobrazení Aldmerisu nie sú nijaké údaje o známkach života, okrem Aldmerov samotných. Z údajov, ktoré o Aldmerise existujú, sa Aldmeris vždy javí ako nekonečné mesto, budované znova a znova, až kým z prírody nič neostane. Najvyššie veže sú rezervované pre pochovávanie mŕtvych, tradícia, v ktorej pokračuje Kryštálova Veža. Zaujímavosti - Legenda Aldmerisu je podobná tej o Atlantíde, stratenej zemi, ktorá bola potopená v mori a ktorá napriek mnohým pokusom nemôže byť nikdy znova nájdená. - Zdá sa, že Aldmeris bol inšpirovaný Nesmrteľnou Zemou (Undying Lands) z Pána Prsteňov. Nesmrteľná Zem bola domovom elfov, kedysi bola súčasťou sveta, ale neskôr bola od sveta oddelená, kvôli pokusom smrteľníkov vkročiť na ňu. Legenda ale vraví, že bude k svetu znova pridaná a prinesie nový vek."
}