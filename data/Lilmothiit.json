{
    "title": "Lilmothiit",
    "table_of_contents": "",
    "infobox": "",
    "content": "Lilmothiit je tajomná, dlho nevidená rasa šeliem, ktorá je považovaná za vyhynutú. Ich osud je neznámy a jediné informácie o nich sa dajú nájsť v knihe Príručný Sprievodca Impériom (Pocket Guide to the Empire). Charakteristika Rovnako ako Khajiiti a Argoniani, aj oni majú humanoidnú formu a zvierací vzhľad. Hovorí sa, že sa vzhľadovo podobali líškam. História Lilmothiit nazývali Black Marsh svojím domovom. Nevieme prečo z nej odišli, niektorí veria že ich vyhnali Argoniani, alebo boli skosení Knahatenskou Chrípkou (Knahaten Flu) v 2E 560, ktorá zabila všetko, čo sa netýkalo plazov. Obyvatelia Akaviru mohli prísť s Lilmothiit do kontaktu, o čom svedčí Akavírske používanie Lilmothiítskych ruín pre účely väzení. Pravdepodobne sú príbuzní Khajiitov, keďže je to takisto rasa cicavcov. Kultúra Aj keď je o ich kultúre známe len málo, vie sa, že podobne ako väčšina šelmieho rodu, aj oni žili v primitívnych kmeňových spoločnostiach. Takisto sa verí, že Lilmothiit boli možno kočovným kmeňom."
}