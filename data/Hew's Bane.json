{
    "title": "Hew's Bane",
    "table_of_contents": "",
    "infobox": "Hew's Bane Mapa Hew's Bane 2E 582 Lore Města Abah's Landing Země Hammerfell Měna Septim, Zlatý Rasy Redguardi Herní údaje Hry The Elder Scrolls Online: Thieves Guild",
    "content": "Hew's Bane, původně známý jako Khefrem's Boot, je poloostrov a region, který se nachází na jihozápadě Hammerfellu. Poloostrov je pojmenován po princi Hubalajadovi, který byl znám také jako princ Hew. Hubalajad byl šlechtit z Yokudy, který zdejší poloostrov objevil a osídlil. Zdejší podnebí je podobné, jako ve zbytku Hammerfellu, tedy nehostinné, horké a suché a většinu území poloostrova zabírá neúrodná poušť a skaliska. Nachází se zde obrovské přístavní město Abah's Landing. \"Během prvních dnů Ra Gady si princ Hubalajad tento poloostrov přivlastnil. Když všechny jeho ambiciózní snahy skončily neúspěchem, region získal název Hew's Bane - a ten se ujal.\" ―Hew's Bane, načítací obrazovka[src]"
}