{
    "title": "Cassynder Septim",
    "table_of_contents": "",
    "infobox": "",
    "content": "Cassynder Septim Tamrielský císař Doba vlády 3E 200 - 3E 202 Předchůdce Katariah Ra'athim Následník Uriel Septim IV. Rod Septimové Otec Pelagius Septim III. Matka Katariah Ra'athim Narození 3E 147 nebo 3E 153 Úmrtí 3E 202, Imperial City Cassynder Septim (narozen 3E 147 nebo 153 - 3E 202) byl čtrnáctý císař Tamrielské říše. Životopis Cassynder byl jediným dítětem císaře Pelagiuse Septima III. a císařovny Katariah Septim, a tedy nastoupil po smrti matky na trůn. Už ve středním věku se projevilo jeho špatné zdraví, a tak mladý princ odešel do High Rocku, aby se tam léčil. Tam nějaký čas pobýval se svým nevlastním bratrem Urielem Lariatem. Když zemřela jeho matka, říká se že nechtěl nastoupit na císařský trůn. Přesto byl jako jediný skutečný pokrevní příbuzný Pelagiův, a tedy potomek Tiberův, tlačen k tomu, aby přijal trůn. Nikoho pak nepřekvapilo, že vláda císaře Cassyndera netrvala dlouho. Za pouhé dva roky se přidal ke svým předkům na věčném odpočinku. Na jeho místo nastoupil jeho nevlastní bratr Uriel Lariat, který při korunovaci přijal přídomek Septim a celá říše ho tedy nazývala jako Uriela Septima IV., přestože s přímou linií Septimů již neměl nic společného. Rasa Matka Cassyndera (Katariah) byla Dunmerkou, zatímco jeho otec, Pelagius Septim III. obdržel císařskou krev od svého otce Magnuse a Altmerskou krev od jeho matky, Utheille. To tedy znamenalo, že měl v krvi hned tři rasy. Ale kvůli jeho matce byl s největší pravděpodobností považovaný za polovičního Dunmera, což je nejpravděpodobnější, protože stárnul jako normální člověk."
}