{
    "title": "Domy (Oblivion)",
    "table_of_contents": [
        "Obsah",
        "1 Jednotlivé domy",
        "1.1 Anvil",
        "1.2 Bravil",
        "1.3 Bruma",
        "1.4 Cheydinhal"
    ],
    "infobox": "",
    "content": "Hlavní článek: Domy Domy jsou budovy, v nichž může bydlet jedna či více osob. Hráč může vlastnit pouze jeden dům v každém velkém městě (až na Kvatch), takže jich může dohromady vlastnit osm. Hráči zakoupené domy umožnují skladovat vybavení a sběratelské předměty, spát a celkově odpočívat po výpravách napříč Cyrodiilem. Každý dům může být vylepšen vybavením, které je možné si koupit od jednoho místní obchodníka. Toto vylepšení zahrnuje nábytek, truhly a další různé předměty na dekoraci domu. Tato vylepšení mohou stát od 2 až po 30 tisíc zlaťáků, záleží na domě a typu nábytku. Jedinou výjimkou je Benirovo sídlo v Anvilu, které je po dokončení questu jako jediné plně vybavené. Nábytek se automaticky objeví na svých patřičných místech po jejich koupi. Jednotlivé domy Benirovo sídlo v Anvilu Anvil Od obyvatel Anvilu se Hrdina Kvatche dozví, že Velwyn Benirus prodává Benirovo sídlo za 5 000 septimů. Jakmile je panství zakoupeno a Hrdina se v něm poprvé vyspí, zjišťuje, že v něm straší. Ke zbavení domu prokletí vyžaduje splnění questu „Kde sídlí duchové“. Jakmile je kletba zrušena, dům je automaticky restaurován bez dalšího utrácení. Můj bravilský dům Bravil Hlavní článek: Můj bravilský dům Bravilský dům je dřevěná chatrč a stojí 4 000 septimů. Dispozice k hraběti Regulovi Terentiovi musí být minimálně 50, aby byl ochotný dům prodat. Tvrdí, že jeho zápach rychle odvede pozornost od jeho příšerného vzhledu. Nachází se na jižní straně vodního kanálu, pod domem Luciany Galenové. Po jeho koupi se aktivuje quest k pořízení vybavení. K jeho splnění je potřeba koupit všechno vybavení ve Spravedlivém obchodu. Můj brumský dům Bruma Brumský dům je dvoupatrový srub, jehož cena je 10 000 septimů. Stojí na sever od brumské východní brány. Hraběnka Narina Carvainová ho prodá, jakmile její dispozice k hráči dosáhne 60. Pokud je quest „Lifting the Vale“ aktivní, musí být splněn, jinak si nemovitost není možné koupit. Nábytek si můžete koupit od Suurootana u Novaromy, což je mezi hostincem u Jerallské vyhlídky a obchodem Nordské větry, o jedno patro níž od hradu. Cheydinhal Cheydinhalský dům si můžete koupit od hraběte Andela Indaryse za 15 000 septimů, ale pouze pokud je jeho dispozice vůči vám alespoň 60. Nemovitost se nachází v jihozápadním koutu města, naproti Cheydinhalskému cechu mágů."
}