{
    "title": "Kryštálová Veža",
    "table_of_contents": "",
    "infobox": "",
    "content": "Kryštálová Veža (Crystal Tower), tiež známa ako Crystal-Like-Law, alebo Lawful Crystal (Zákonitý Kryštál), bola mystická stavba nachádzajúca sa na Summersetských ostrovoch. Pred postavením Arcánovej Univerzity (Arcane University) bola vrcholom učenia mágie v Tamrieli. Veža bola zbúraná Daedrickými hordami počas Krízy Oblivionu (Oblivion Crisis). Táto veža bola jedným z najväčších elfských inžinierskych projektov a mala pre duše elfov veľký význam. Kryštálová Veža mala pre elfov rovnaký význam, ako Bielo-Zlatá Veža (White-Gold Tower) pre Ayleidov. Tajomná skupina, ktorá sa nazývala \"Krásní\" (Beautiful), pôvodne združenie umelcov, ktorí mali rozumnú filozofiu a tvrdili, že Summerset musí nechať minulosť za sebou a ísť ďalej, sa neskôr stala teroristickou organizáciou, ktorej cieľom bolo zničiť najväčšie monumenty Altmerskej civilizácie. Kryštálová Veža bola pochopiteľne jedným z prvých cieľov, ich pokusy zničiť ju však neboli úspešné. História Veža bola postavená starovekými Aldmermi a bola považovaná za svätú pre Altmerov. Pred postavením Arcánovej Univerzity v Druhej Ére bola centrom učenia mágie v Tamrieli. Po použití Palice Chaosu (Staff of Chaos) na Uriela Septima VII a vyhnaní ho do Oblivionu, Jagar Tharn rozdelil Palicu na 8 kúskov a piaty kúsok schoval do veže. Počas Oblivionskej Krízy na konci Tretej éry boli Summersetské ostrovy ničené hordami Daedier. Veža slúžila ako posledná bašta nádeje a prichýlila veľa utečencov, ktorí utekali pred násilím a ničením zo strany Daedier. Daedry nakoniec obkľúčili vežu a po pár dňoch na ňu začali masívne útočiť, čo malo za následok smrť mnohých elfov a jej zničenie a pád (ako tvrdí Lathenil zo Sunholdu (Lathenil of Sunhold) v knihe Rising Threat (Stúpajúca hrozba)."
}