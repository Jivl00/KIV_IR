{
    "title": "Rislav Larich",
    "table_of_contents": "",
    "infobox": "",
    "content": "Rislavova socha v Skingradu. Rislav Larich, také známý jako Rislav Spravedlivý, se narodil v 1E 448 jako osmé dítě a čtvrtý syn královny Lynady a krále Mhora ze Skingradu.[1] Historie Rislav údajně vedl prvních dvacet let normální život kolovianského prince. V 1E 472 se oženil s Belenou, dcerou krále Justinia z Kvatche, pravděpodobně kvůli zajištění míru. V 1E 478 se závažná nákaza rozšířila po celém Cyrodiilu. Mnoho obyvatel zemřelo, mezi nimi i král Mhorus a (téměř) celá jeho rodina. Kromě Rislava přežil i jeho starší bratr, Dorald Larich, který byl v té době Marukhův kněz v Císařském Městě. Dorald se vrátil domů, aby mohl nastoupit na skingradský trůn. První věc, kterou Dorald udělal, když usedl na trůn, byla, že přenechal království Alessianské říši. Všechna Kolovianská území byla šokovaná a pobouřená, ale nejhorší to bylo u kvatchského dvora. Rislav, jeho žena a dva tucty kavalerií Rislavova tchána společně vyrazili do Doraldova království. Nebyla to velká armáda, ale Dorald na ně poslal pouze pár strážných. K žádné bitvě ani nedošlo, jelikož se těmto strážím také nelíbilo rozhodnutí jejich nového krále. Oba bratři se proti sobě postavili na nádvoří, kde vyrůstali. Na tomto místě Rislav zabil svého bratra a usedl na skingradský trůn. Zpráva o tom, že Skingrad, který dříve patřil Alessianské říši, byl vzat zpět, se dostala až do Imperial City. Tehdy vládl císař Gorieus, který se rozhodl ukončit toto povstání. Přestože byl Gorieus schopný bojovník, Rislav porazil jeho a jeho mnohem větší armádu. Od této chvíle Alessianské císařství začalo upadat.[1] Drobnosti V městě Skingrad stojí Rislavova socha. Může být viděna v The Elder Scrolls IV: Oblivion.[2] Jeho pomník stojí v městě Kvatch nedaleko Kvatchské arény v The Elder Scrolls Online: Dark Brotherhood.[3]"
}