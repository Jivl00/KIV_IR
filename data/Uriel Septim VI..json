{
    "title": "Uriel Septim VI.",
    "table_of_contents": "",
    "infobox": "",
    "content": "Uriel Septim VI. byl osmnáctým císařem Tamrielské říše. Vládl v letech 3E 290 až 3E 317. Pocházel z dynastie Septimů, byl synem císaře Uriela Septima V. a jeho ženy Thoniky. Život Na trůn nastoupil po smrti svého otce roku 3E 290 jako pouze pětiletý chlapec. Ještě téhož roku byl korunován. Vládu za něj vykonávala jeho matka Thonica, která měla omezené regentské pravomoci. Fakticky vládla Rada starších. Jak regentce-matce, tak i Radě starších se vládnutí zalíbilo natolik, že byl Uriel uznán plnoletým až v roce 3E 307, tedy ve dvaadvaceti letech. I přesto byly jeho vladařské pravomoci omezeny na pouhé právo veta. Uriel však neskládal ruce do klína a pomocí obnovené moci císařské špionážní služby a osobní gardy získal zpátky moc. Plnou vládu nad říší obnovil roku 3E 313. Přitom se spoléhal na svou poloviční sestru Morihatu. Roku 3E 317 spadl z koně a na následky zranění zemřel. Předchůdce:Uriel Septim V. Tamrielský císař3E 290- 3E 317 Nástupce:Morihata Septim"
}