{
    "title": "Cisárske simulákrum",
    "table_of_contents": "",
    "infobox": "",
    "content": "Cisárske simulákrum je oficiálne používaný termín pre obdobie vlády Jagara Tharna v rokoch 3E 389 až 3E 399. Počas tohoto obdobia si Tharn uzurpoval moc cisára Uriela Septima VII. a pomocou mágie zo školy ilúzie sa vydával za samotného cisára, ktorý bol však v tom čase uväznený v Oblivione. Komplot usilujúci o uzurpáciu trónu a unesenie cisára zosnoval sám Tharn. K jeho úspešnému zavŕšeniu pomohlo aj jeho postavenie na cisárskom dvore keďže bol titulovaný ako cisárov bojový mág. V roku 3E 376 sa Tharnovi podarilo ukradnúť Palicu chaosu z ruín starého Mournholdu. Pomocou palice potom uväznil cisára a poslal ho do vyhnanstva v Oblivione kde bol cisár umelo udržovaný pri živote. Samotná vláda Jagara Tharna je hodnotená veľmi negatívne. Roky udržovanej prosperity počas vlády Septimovcov sa zmenili na roky chaosu, kedy bol Tamriel sužovaný mnohými vojnami. Medzi významné vojny, ktoré boli vedené počas jeho relatívne krátkej vlády môžeme zaradiť Päťročnú vojnu, Vojnu o Bend'r Makh či inváziu do magickej akadémie Battlespire vedenú Daedrickým princom Mehrunesom Dagonom. Vláda Jagara Tharna sa skončila jeho porazením a smrťou rukou Večného šampióna v roku 3E 399."
}