{
    "title": "Mephala",
    "table_of_contents": "",
    "infobox": "",
    "content": "Mephala Informace o náboženství Náboženství Uctívání daeder Panteon Daedričtí princové Druh boha Lži, sex a vražda Artefakty Ebenitová čepelKhajiitův prstenObsidiánový luskVlákna snovačky \"Na Východě je Mephala známá jako démonický princ vražd, sexu a tajemství. Všechny tyto náměty v sobě zahrnují zákeřné a násilné aspekty (atentát/genocida, námluvy/orgie, diskrétnost/poetická pravda); Mephala ovládá a spojuje tato rozporuplná témata.\" ―Vivec a Mephala Mephala (pro khajiity Mefala),[1] také známá jako Snovačka, Přadlena, Pavouk, Učitelka tajných umění, Královna osmi stínů vraždy a Anticipace Viveca, je daedrický princ, jehož sféra je pro smrtelníky záhadou.[2][3] Na rozdíl od ostatních Princů, kteří si udržují jedno pohlaví (kupříkladu Azura se vždy objevuje jako žena a Sheogorath jako muž), se Mephala jeví jako žena či muž podle toho, koho si Princ chce v tu chvíli podmanit (nejčastěji je ale ženou). Mephalino jediné stálé téma se zdá být vměšování se do záležitostí smrtelníků pro pobavení. Mephalina sféra naznačuje důkladný plán provedený popravou, kdy každý život je část masivní pavučiny. Není tedy divu, že je Hermaeus Mora, „démon vědomostí“, považován za Mephalina sourozence.[4] Staří khajiitové ji považovali za spojenkyni Azury, Boethry a Lorkhaje. Také věřili, že byla milenkou Boethry.[5] Mephalin vyvolávací den se kryje s festivalem čarodějnic, jenž se odehrává 13. ledopádu.[6]"
}