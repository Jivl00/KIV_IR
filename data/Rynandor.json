{
    "title": "Rynandor",
    "table_of_contents": "",
    "infobox": "",
    "content": "Rynandor prezývaný aj Rynandor Chrabrý bol významný a rešpektovaný Altmerský mudrc a čarodejník. Širšie známy začal byť hlavne vďaka svojim činom. Hrdinsky a tvrdohlavo bránil Kryštálovú vežu pred nájazdami daedrických hord v roku 3E 433 počas Oblivionskej krízy. Napriek svojej tvrdohlavosti nedokázal zachrániť Kryštálovú vežu pred rozpadnutím. Pripisujú sa mu zásluhy za záchranu mnohých Altmerských utečencov, ktorí hľadali nové útočisko práve vo veži. Po ukončení Oblivionskej krízy bol v Altmerskej spoločnosti spolu s frakciou Thalmor (ktorý si pripisoval zásluhy za vyhnanie daedier z Tamrielu) vnímaný ako záchranca a ľudový hrdina centrálne zodpovedný za porážku daedier. Stal sa však nepriateľom Thalmoru keď si dovolil vyhlásiť, že pochybuje o role, ktorú Thalmor zohral v ukončení krízy. Nato bol Thalmorom zo Summersetských ostrovov vyhnaný. Zo Summersetov namieril rovno do Anvilu. Tam však nikdy nedorazil, pretože celá loď bola vyvraždená na otvorenom mori."
}