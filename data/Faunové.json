{
    "title": "Faunové",
    "table_of_contents": "",
    "infobox": "",
    "content": "Faunové jsou jelenovitá zvířecí rasa obývající Systreské ostrovy. Podle lady Arabelle, téměř každé střetnutí s fauny končí násilím. Tato tendence k násilí brání porozumění jejich dialektu a rozvoji jejich kultury. Z pohledu ekologie zaujímají podobnou roli jako skřeti po většině kontinentu.[1] Jeden zdokumentovaný příběh popisuje jedno obzvláště kruté setkání s fauny, během něhož bez jakékoliv provokace zaútočili na vodonosiče, pověsili ho hlavou dolů, nacpali mu do pusy stroužky česneku, polili ho medem a zatřepali s nedalekým vosím hnízdem, načež ho nechali na pospas osudu.[2] Tohle je v rozporu s tvrzením představitelky rodu Dufort, Parisse Plouff, která je vylíčila jako \"strážce přírody, kteří obvykle nebývají suroví.\"[3] Mezi fauny zastávají funkci lídrů faunští lordové, kteří jsou známí pro svou dovednost obrátit lov proti lovcům ve svůj prospěch. Také jsou magicky nadaní a dokáží \"obrátit les samotný vůči narušitelům.\" Dokonce mohou přikázat sprigganům a indrikům, aby jim pomohli v boji.[3][4][5]"
}