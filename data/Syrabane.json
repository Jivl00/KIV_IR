{
    "title": "Syrabane",
    "table_of_contents": "",
    "infobox": "",
    "content": "Syrabanova socha na ostrově Artaeum. Syrabane byl aldmerský božský předchůdce magie. Pomáhal Bendovi Olovi během pádu Sloadů. Za použití svého čarovného prstenu zachránil mnoho obětí Thrassiánského moru.[1][2] Za odměnu mu Psijický řád postavil sochu na ostrově Artaeum.[3] Syrabanovi se říká Bůh učedníků, protože je populární u mladých členů cechu mágů, a také Bůh čarodějů.[4] Čarodějův prsten je artefakt vytvořený Syrabanem.[5] Patří mezi čtyři předky Aldmerů, kteří se stali bohy. Ostatní tři jsou Auri-El, Trinimac a Phynaster.[6]"
}