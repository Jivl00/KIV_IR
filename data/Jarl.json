{
    "title": "Jarl",
    "table_of_contents": "",
    "infobox": "",
    "content": "Jarl je šľachtický titul používaný pre vládcu samostatnej državy. Používa sa hlavne na území Skyrimu a titulovať sa ním môžu výlučne iba príslušníci vyššej šľachty. Keďže jarl je najvyššia autorita v celej države, zákonite mu vyplývajú z toho aj právomoci ako vyberanie daní, regulovanie trhu, menovanie zemanov či kontrola nad miestnou vojenskou posádkou. Jarlovia priamo skladajú vazalský sľub výlučne veľkráľovi Skyrimu. Dedičnosť Narozdiel od titulu veľkráľa Skyrimu (ktorý je volený snemom) je titul jarla výlučne hereditným titulom. Dedí sa zväčša z otca/matky na syna/dcéru. Titul jarla väčšinou zdedí najstaršie dieťa v rodine. Pohlavie pritom nehrá žiadnu rolu. Pokiaľ zomrie jarl bezdetný jeho titul môže zdediť jeho manžel či manželka. V prípade ak vymrie jarlova priama línia, tak sa ďalší jarl vyberá z radov zemanov. Titul jarla potom väčšinou zdedí ten najvplyvnejší a najmajetnejší z nich. Zemani sú príslušníci nižšej šľachty v države a právomoc vymenovať ich do tejto funkcie má výlučne jarl. Jedná sa hlavne o majetných a vplyvných jednotlivcov v rámci državy. Snem Už od prvej éry a smrti veľkráľa Haralda sa jarlovia všetkých Skyrimských držav stretávajú, aby si zo svojich radov zvolili veľkráľa. Snem väčšinou iba potvrdí hereditného nástupníka predošlého veľkráľa avšak pokiaľ daný veľkráľ zomrel bezdetný, či jeho vláda bola neuspokojivá, má snem kompetenciu zvoliť niekoho iného z radov jarlov ako budúceho veľkráľa."
}