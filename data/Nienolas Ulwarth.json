{
    "title": "Nienolas Ulwarth",
    "table_of_contents": "",
    "infobox": "",
    "content": "Nienolas Ulwarth, tiež známy ako Nienolas Ulwarth Mocný, bol Argonián pochádzajúci z Blackrose. Bol to skvelý bojovník so sekerou, hovorí sa o ňom, že bol jediný, kto dokázal ovládať sekeru lepšie než Ellabeth, \"Kráľovná Sekery\". Ellabeth mala pocit, že pre ňu neexistuje nik lepší než Nienolas. Keď mu vyznala lásku, len sa jej vysmial a povedal, že viac miluje porisko svojej sekery. Aby toho nebolo málo, zamiloval sa do ženy menom Lorinthyrae. Keď sa to Ellabeth dozvedela, rozhodla sa pre pomstu. Uniesla Nienolasa a postavila Lorinthyrae pred troje dverí. Povedala jej, že v jedných je Nienolas, v druhých veľký démon a v tretích sloboda. Ellabeth však klamala, pretože Nienolasa už predtým zabila."
}