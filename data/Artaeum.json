{
    "title": "Artaeum",
    "table_of_contents": "",
    "infobox": "",
    "content": "Artaeum je tretí najväčší ostrov Summersetských ostrovov. Nachádza sa južne od kráľovstva Moridunonu pri dedine Potansa, západne od pevniny dediny Runcibae. Je známy predovšetkým tým, že slúži ako domov pre Psijicský rád (Psijic Order), pravdepodobne najstaršiu skupinu \"mníchov\" Tamrielu. História Pred koncom Prvej Éry, v časoch založenia Spolku Mágov (Mages Guild) v Tamrieli ostrov úplne zmizol, znova sa objavil o 500 rokov neskôr. Znova sa objavili aj členovia Psijicského rádu, ktorí boli považovaní za mŕtvych, odmietli však prezradiť, kde sa Artaeum nachádzal počas jeho zmiznutia. Ostrov znova zmizol približne 100 rokov pred vypuknutím Občianskej Vojny (Civil War) v Skyrime. Tvrdí sa, že Boží Kráľ a člen Psijicského rádu, Sotha Sil, navštívil ostrov pred koncom Prvej Éry. Charakteristika Artaeum má údajne krásne sady a pastviny, pokojné a tiché lagúny, hmlisté lesy a unikátnu Psijicskú architektúru, ktorá vyzerá tak krásne a prirodzene, ako okolie krajiny. Ceporahská Veža (Ceporah Tower), postavená civilizáciou niekoľko storočí pred príchodom Altmerov, je jedným z najpoprednejších znakov ostrova. Zaujímavosti - Najvyšší čarodej (Arch-Mage) Savos Aren z Univerzity Winterholdu (College of Winterhold) tvrdí, že bol len učňom, keď na univerzitu dorazil posledný žiak z Artaeuma, približne 100 rokov pred vypuknutím občianskej vojny v Skyrime. - Iachesis v knihe 2920, Rain´s Hand tvrdí, že Artaeum \"v najbližších rokoch odíde a objaví sa znova vtedy, keď ho zem bude potrebovať, možno v inom veku\"."
}