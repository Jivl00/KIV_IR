{
    "title": "Atmora",
    "table_of_contents": "",
    "infobox": "",
    "content": "Atmora je zamrznutý kontinent nachádzajúci sa ďaleko na severe od Tamrielu. Medzi Atmorou a Tamrielom sa nachádza More Duchov (Sea of Ghosts). Atmora bola domovom ľudí známych ako Atmorania počas Merethickej Éry. Podnebie Expedícia do Atmory v Treťom Veku ju opísala ako miesto neustálej zimy, len s minimálnymi známkami života a žiadnymi ľudskými obydliami. Správy opisujúce podnebie predtým, než kontinent zamrzol sa od seba odlišujú. Kniha Piesne Návratu (Songs of the Return) uvádza niekoľko zmienok o \"vzdialených zelených letách\" a \"chladných zelených brehoch\". Iné zdroje uvádzajú, že Atmora nikdy nebola miestom s miernym podnebím a kvôli tomu boli prvými osadníkmi lovci, ktorí nemali žiadne znalosti o poľnohospodárstve. Pôvod ľudí Legendy hovoria, že prví ľudia prišli do Tamrielu z Atmory v neskoršej Merethickej Ére. Nebol to jeden samotný presun, ale séria invázií, ktoré trvali stovky rokov, počas ktorých sa vyvinuli Nordi, Bretónci a Císarskí. Posledný z agresorov bol legendárny Ysgramor a jeho 500 Družníkov (Five Hundred Companions)."
}