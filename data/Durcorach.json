{
    "title": "Durcorach",
    "table_of_contents": "",
    "infobox": "Durcorath Čierny Drak Životopisné údaje Pohlaví: Muž Rodina: Moricar (syn)Leovic (vnuk) Herní údaje Výskyt: The Elder Scrolls Online (pouze zmíněn)",
    "content": "Durcorach prezývaný aj Durcorach Čierny drak (the Black Drake) bol cisárom Cyrodilickej ríše počas Druhej éry v období medzivládia. Počas svojej vlády dokázal zhromaždiť armádu zloženú z bojovníkov z Plání a napadnúť s ňou Cyrodiil. Táto invázia sa mu nakoniec podarila a v Cisárskom meste sa dal korunovať za cisára. Bol prvým samozvaným cisárom. Na legitimizáciu svojho nároku na Rubínový trón sa Durcorach oženil s Veraxiou Tharn. Durcorach svojho vojenského génia hodlal využiť aj pri ďalších inváziach. So svojimi cisárskymi vojskami v roku 2E 542 napadol High Rock kde vyplienil mnoho osád a miest. Zastavil sa až pri Wayreste kde jeho obliehanie nakoniec stroskotalo. Potom sa rozhodol zamieriť so svojou armádou na Daggerfall. Keď sa však jeho armáda zhromažďovala pri bránach, na krídlo Durcorachovej armády sa rozhodol zaútočiť wayrestský veľmož Emeric. Obrancovia Daggerfallu sa potom rozhodli taktiež zaútočiť čím Durcorachovu armádu obkľúčili a úplne zničili. V boji padol aj samotný Durcorach a vládu nad ríšou prenechal svojmu synovi Moricarovi."
}