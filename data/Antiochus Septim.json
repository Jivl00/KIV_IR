{
    "title": "Antiochus Septim",
    "table_of_contents": "",
    "infobox": "Antiochus Septim Panovnické údaje Titul: tamrielský císař Doba vlády: 3E 98 – 3E 112/120 Předchůdce: Pelagius Septim II. Následník: Kintyra Septim II. Životopisné údaje Datace: ? – 3E 112/120 Pohlaví: muž Rasa: císařský Rodina: Pelagius Septim II. (otec)Magna (manželka)Gysilla (manželka)Kintyra Septim II. (dcera) Frakce: Tamrielské císařství Herní údaje Výskyt: jen zmíněn",
    "content": "Antiochus Septim byl sedmý císař Tamrielské říše vládnoucí v letech 3E 98 až 3E 112/120[1]. Pocházel z rodu Septimů, vládu převzal po svém otci Pelagiovi Septimovi II. Život Antiochus se za své vlády proslavil jako hýřivý, rozmaru poživačný panovník, který se často opíjel a měl mnoho milenek i manželek. Jeho chování vyvolávalo pohoršení u jeho vazalů i poddaných, kdy zároveň proslul velkolepostí svých oděvů a vybraným humorem. Za jeho vlády stíhala říši jedna občanská válka za druhou, odehrálo se jich dokonce více než za vlády jeho praděda Uriela II. Málem také došlo ke ztrátě Summersetských ostrovů, během ostrovní války roku 3E 110. Naštěstí dokázala spojená vojska Letních králů Summersetu a Antiocha, s přispěním Psijického řádu porazit krále Orghuma a jeho flotilu z ostrova Pyandonea.[2] Po císaři převzala vládu jeho jediná legitimní dcera Kyntira Septim II., jejíž nástupnictví však bylo zpochybněno Antiochovou sestrou Potemou ze Samoty."
}