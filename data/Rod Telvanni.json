{
    "title": "Rod Telvanni",
    "table_of_contents": "",
    "infobox": "",
    "content": "Rod Telvanni je jeden z Dunmerských Veľkých rodov. Sídlom rodu na kontinetálnom Morrowinde je Port Telvannis a vo Vvardenfelli mesto Sadrith Mora. Rod Telvanni má pod správou severovýchodnú časť Morrowindu. Patrónom rodu je svätý Vorys Obetavý. Príslušníci rodu Telvanni sa špecializujú hlavne na mágiu a veci spojené s ňou. Sú to taktiež výborní alchymisti a botanici. Ich botanická zdatnosť sa prejavuje hlavne pri budovaní miest keďže väčšina Telvannských obydlí sú mestá stvorené z gigantických húb. \"Dôrazné vyjadrenie vôle vyjadruje česť Predkom\" ―Motto rodu TelvanniPrincípy, ktoré riadia rod Telvanni sú prinajmenšom kuriózne aj na Morrowindské pomery. Jednotliví členovia rodu sú sami od seba totižto autonómny a uznávajú len tú autoritu, ktorá im vyhovuje. Medzi členami rodu nie sú ojedinelé vnútorné boje, ktoré sú prakticky očakávané a vítané. Najvyšší princíp rodu je zákon prírody - silnejší jedinec vyhráva."
}