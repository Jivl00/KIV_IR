{
    "title": "Rudý orel",
    "table_of_contents": "",
    "infobox": "",
    "content": "Rudý orel, či Faolan v jazyce Plání, také znám jako Král Plání,[1] Pán Plání[2] a Nejvyšší lord Plání[3] byl starodávný král, který, vyzbrojený planoucím mečem, shromáždil svůj lid a donutil cyrodiilské armády k ústupu během období první éry.[4] Postupem času byly záznamy o Rudém orlu různě překrouceny a přikrášleny, ale zdá se, že jsou stavěny na pravdě: říšské kroniky císařovny Hestry se zmiňují o vůdci povstalců, který byl nakonec zahnán do kouta a zabit v boji okolo roku 1030 první éry, ovšem za cenu celé jedné legie vojáků.[2][4] Příběhy o podobném králi a jeho legendárním meči se vyskytují i v jiných starých mýtech Plání.[2] Historie Povstalecký král reachmenů Rudý orel se narodil v Rozštěpených horách a byl pojmenován po hlasitém ptačím zavolání, které se ozvalo během jeho narození, a také po sytě červeném kvítí rostoucím na podzimních pahorcích. Věštci předpověděli chlapcův osud jako válečníka bez sobě rovného, který by sjednotil deset válčících království Plání pod svým jménem. Jeho lid se rozrůstal a rozkvétal až do doby, kdy dorazila Hestra a její armády: po jednom, panovníci Plání jí buď přísahali věrnost, nebo padli její rukou. Když se Rudý orel odmítl vzdát, vyděšení starci se ho rozhodli vyhnat.[2]"
}