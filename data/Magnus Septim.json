{
    "title": "Magnus Septim",
    "table_of_contents": "",
    "infobox": "",
    "content": "Magnus Septim I. Tamrielský císař Doba vlády 3E 140 - 3E 145 Předchůdce Cephorus Septim I. Následník Pelagius Septim III. Manžel/ka Utheilla Direnni Děti Pelagius Septim III., Jolethe Septim Rod Septimové Otec Pelagius Septim II. Matka Quintilla Vulstaed Narození 3E 79 Úmrtí 3E 145 Magnus Septim (3E 79 - 3E 145) byl jedenáctým císařem Tamrielské říše. Životopis Magnus byl nejmladší syn císaře Pelagia Septima II. a císařovny Quintilli Vulstaed. Byl nevlastním bratrem Antiocha Septima, bratr nechvalně proslulé Potemy Septim a Cephora Septima I. Stal se králem v Lilmothu. Magnus nastoupil na trůn po smrti svého staršího bratra Cephora, který spadl z koně a na následky zranění zemřel v roce 140 3E. Magnus se stal císařem v poměrně pokročilém věku, při korunovaci mu bylo 61 let a byl tedy jen o rok mladší než jeho bratr. Navíc se netěšil ani moc dobrému zdraví. Říká se, že svůj díl na tom měla i válka proti jeho sestře Potemě. Za jeho pětileté vlády se odehrálo mnoho zatýkání a soudů těch, kteří během války o Rudý diamant zradili a postavili se proti říši - tedy na stranu Potemy. Než se stal císařem, žil před válkou v Almelexii, kde byl radní na královském dvoře, ale nakonec mu bylo řečeno že je příliš mladý na to, aby držel více formálních funkcí. Magnus si vzal altmerskou ženu jménem Utheilla ze známého klanu Direnni. S ní měl dvě děti, dívku jménem Jolethe a syna jménem Pelagius. Smrt Magnus Septim zemřel po pouhých pěti letech vlády v roce 145 3E ve věku 66 let. Říká se, že jeho syn Pelagius \"Šílený\", ho zabil aby získal trůn pro sebe. Učenci se však shodují, že to je vysoce nepravděpodobné, vzhledem k tomu, že byl Pelagius zvláštní osobnost a navíc po smrti Potemy Septim byl zaneprázdněn vládnutí v Solitude, a tak zřídkakdy navštívil Císařské Město."
}