{
    "title": "Olenveld",
    "table_of_contents": "",
    "infobox": "",
    "content": "Olenveld je ostrov v Mori prízrakov nachádzajúci sa na sever od Winterholdu a vzdialený približne deň plavby. Historicky je považovaný za súčasť Skyrimu, aj keď je ostrov prakticky opustený. Na ostrove sa pôvodne nachádzalo veľké mesto, ktoré však bolo z neznámeho dôvodu opustené niekedy v druhej ére. Počas svojho dobývania Tiber Septim použil tunajšie opustené mesto ako cintorín. Odvtedy sa ostrov postupne vytratil zo všeobecného povedomia a na mapách sa jeho lokácia prestala vyskytovať. Posledná zmienka o ostrove pochádza z konca tretej éry. Keď arcimág Hannibal Traven zakázal používanie nekromancie v roku 3E 431, tak sa na ostrov odsťahovali mágovia praktizujúci nekromanciu hlavne kvôli jeho odľahlej polohe a dostatku mŕtvol."
}