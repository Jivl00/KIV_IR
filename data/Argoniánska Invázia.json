{
    "title": "Argoniánska Invázia",
    "table_of_contents": "",
    "infobox": "",
    "content": "Argoniánska Invázia bola vojna medzi Veľkými Rodmi z Morrowindu a An-Xileel z Black Marsh. Príčiny vojny Po celé storočia mnoho Dunmerov z Veľkých Rodov Morrowindu napádalo Black Marsh a bralo z neho Argoniánov za účelom otroctva. Toto viedlo k veľkému rozhorčeniu medzi Argoniánmi a vzbury otrokov sa stávali čoraz častejšími, hlavne ku koncu Tretej Éry. Zhodou okolností, Argoniánske armády v Black Marsh boli prostredníctvom Histu varované pred Vpádom Oblivionu a mohli sa tak pripraviť ešte predtým, než sa Brány Oblivionu otvorili. Radikálna skupina v Black Marsh zvaná An-Xileel dala dohromady jednotky Argoniánov a bojovali proti hordám Daedier, ktoré útočili na ich domovinu. Jednotky Argoniánov sa prevalili do Mehrunes Dagonových Deadlands a bojovali proti Daedrám tak účinne, že Dremorskí plukovníci zavreli Brány do ich ríše, aby zabránili vlastnému zničeniu. Zatialčo sa Morrowind a Cisárske jednotky spamätávali z katastrof spôsobených Vpádom Oblivionu a zničením Vvardenfellu, Thalmor navádzal Argoniánov k masívnemu útoku na Morrowind na čele s An-Xileel. To sa im síce podarilo, avšak Thalmor medzitým stratil v Black Marsh aj to málo vplyvu, ktorý tam získal. Invázia Argoniáni napadli Morrowind v 4E 6 a obsadili veľkú časť južnej provincie. O postupe invázie je ďalej známe len málo, okrem toho že Mournhold bol vyplienený a Veľké Rody pod vedením Rodu Redoran zastavili postup invázie. Následky Vojna si vyžiadala veľkú daň na Morrowinde, tisíce padli a mnoho Dunmerov bolo nútených utiecť do iných provincií a krajín Tamrielu. Na pomoc v kríze poskytol kráľ Skyrimu ostrovy Solstheim utečencom. Napriek tomu mnoho utečencov smerovalo do severozápadných častí Skyrimu, väčšinou zastavili v Riftene a Windhelme. Veľká populácia Dunmerov vyvolala vo Windhelme kontroverziu proti vodcovi Stormcloakskej rebélie a Jarlovi Windhelmu, Ulfricovi Stormcloakovi."
}