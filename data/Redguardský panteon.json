{
    "title": "Redguardský panteon",
    "table_of_contents": [
        "Obsah",
        "1 Seznam bohů",
        "1.1 Akel",
        "1.2 Diagna",
        "2 Zdroje"
    ],
    "infobox": "",
    "content": "Redguardský panteon (občas označovaný jako yokudanský panteon) je skupina bohů, které redguardi vyznávají. Seznam bohů Akel Akel je yokudanská verze Sithise a jedním z komponentů Satakala.[1] V yokudanském folklóru je znám jako Satakův Hladový žaludek. Když světy na Satakových šupinách volaly o pomoc, jelikož nedostaly možnost existovat, dostaly ji od Hladového žaludku. Akel způsobil, že měl Satak hlad, a tak se začal požírat, čímž udělal dostatek místa na to, aby se mohly věci stvořit. Nakonec Akel přinutil Sataka se kousnout do vlastního srdce, přičemž způsobil svojí smrt. Jeho Hlad ovšem nepřestal, proto se Satak svlékl z kůže, a tak vznikl Satakal. Hladový žaludek i tak nadále svíral i Satakala, který se z toho důvodu požíral stále dokola a dokola.[1] Nakonec někteří duchové zjistili, jak uniknout nekonečnému cyklu Satakalového sebepožírání, skrze metodu známou jako Promenáda. Ruptga byl z těchto duchů ten nejsilnější, a proto na nebi umístil hvězdy, které by ostatním duchům ukazovaly cestu. Za čas Ruptga zachránil tolik duchů, že jim všem již nemohl sloužit jako průvodce, z tohoto důvodu vytvořil ze Satakalovy svlečené kůže Sepa. A jelikož Sep vzešel ze Satakala, i on trpěl Hladovým žaludkem, kvůli čemuž často pojídal duchy, kterým měl původně pomáhat.[1] Sep se nakonec rozhodl, že bylo jednodušší stvořit se Satakalových kůží úplně nový svět, a tak pomocí lsti přiměl mnoho jiných duchů, aby se k němu přidali.[1] Když ho Ruptga za jeho zradu potrestal, ze Sepovy kapsy vypadla perla, která se pokryla pískem. Legenda říká, že když bude tato perla očištěna, bude Hladový žaludek plný.[2] Diagna Diagna, také známý jako Orichalkský bůh šikmé čepele, byl údajně avatarem HoonDinga (yokudanského boha razení cesty), který se stal redguardským bohem mečů.[3][4]"
}