{
    "title": "Ayrenn",
    "table_of_contents": "",
    "infobox": "",
    "content": "Ayrenn Arana bola kráľovná Alinoru a vodkyňa Prvého Aldmerského spolku počas medzivládia v Druhej ére. Narodila sa 5. Druhosevu 2E 555 kráľovi Hidellithovi a kinlady Tuinden. Po jej narodení vypukli v Alinore veľké oslavy trvajúce 55 dní. Už od detstva bola veľmi aktívna a zvedavá. V roku 2E 573 sa nečakane stratila a namiesto nej bol korunným princom menovaný jej brat Naemon. Po smrti kráľa Hidellitha, ktorý bol svojim ľudom veľmi milovaný, sa Ayrenn nečakane objavila a bola korunovaná za kráľovnú."
}