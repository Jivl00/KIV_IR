{
    "title": "Dwynnen",
    "table_of_contents": "",
    "infobox": "",
    "content": "Dwynnen Hlavní město Dwynnen City Typ baronství Baronství Dwynnen je region s malým jižním pobřežím na severní straně zálivu Iliac (Iliac Bay), v provincii High Rock. Sousedí s Phrygiasem na severu, Wrothgarianskými horami (Wrothgarian Mountains) na severovýchodě, Kambriou na východě, Bhorianeou na jihovýchodě, Anticlere na jihozápadě a Urvaiusem na západě. Západní hranici tvoří společně s Anticlere a Urvaius. Hlavní město je Dwynnen City. Božským patronem Dwynnenu je Julianos. Převládající upírská linie na území se jmenuje Thrafey. Vojenská síla Dwynnenenu se nazývá Havraní řád (Order of the Raven) a je legendární bojovou skupinou. Rytíři měli tu čest, bojovat pod vedením barona Othroka proti Camoranovi Uzurpátorovi (Camoran Usurper) ve 3E 267 a osvobodit tak polovinu Tamrielu z Camoranovy tyranie. Zůstávají předními obyvateli Dwynnenu, chránící celý region. Vždy 5. dne Slunečního úsvitu (Sun's Dawn) pořádají obyvatelé Dwynnenu obrovskou slavnost Othroktide pro připomenutí dne, kdy baron Othroktide vysvobodil Dwynnen od armády nemrtvých, která jej získala v Bitvě o Wightmoor (Battle of Wightmoor), a stal se prvním baronem regionu. Po Warp in the West se Dwynnen stal součástí Wayrestského království. Frakce Temné bratrstvo (Dark Brotherhood) Cech bojovníků Cech zlodějů Cech mágů Havraní řád (Order of the Raven)"
}