{
    "title": "Bitka o Ald Marak",
    "table_of_contents": "",
    "infobox": "",
    "content": "Bitka o Ald Marak niekedy známe aj pod názvom Obliehanie Ald Maraku bolo ozbrojené stretnutie armád Druhej ríše a Morrowindu počas Vojny štyroch účtov. Bitka sa odohrala pri pevnosti Ald Marak neďaleko jazera Coronati 16. stredoroku 1E 2920. Na strane Cyrodilickej ríše bol hlavným veliteľom Juliek Cyrodiil spolu so Savirienom-Chorakom. Na strane Morrowindu sa proti ríšskym légiám postavil Vivek. Napriek tomu, že obe strany nadchádzajúcu bitku očakávali, tak légiám sa podarilo nepriateľa prekvapiť. Cisárski bojoví mágovia využili situáciu a pomocou kúzla prenikli cez Morrowindské obrany prekročením dna jazera Coronati. Vivek si uvedomil vážnosť situácie až príliš neskoro. Cisárske légie sa dostali do pevnosti a vyplienili ju. Bitka znamenala zdrvujúcu porážku pre Morrowind, ktorý bol nakoniec nútený podpísať mierovú zmluvu a tým sa ukončila 80 rokov trvajúca vojna."
}