{
    "title": "Akatosh",
    "table_of_contents": [
        "Obsah",
        "1 Synkretismus",
        "1.1 Auri-El",
        "1.2 Alkosh",
        "1.3 Alduin",
        "1.4 Satakal",
        "1.5 Atakota",
        "1.6 Almalexia",
        "1.7 Peryite",
        "2 Dogmata",
        "3 Pět přikázání Akatoshových",
        "4 Planeta",
        "5 Zajímavosti",
        "6 Výskyt",
        "7 Zdroje"
    ],
    "infobox": "",
    "content": "Akatosh Informace o náboženství Náboženství Svatá Devítka Panteon Císařský kult Druh boha Dračí bůh času Fyzický popis Fyzická forma ČlověkDrak Chronologicky a politicky Období uctívání Merethická éraPrvní éraDruhá éraTřetí éraČtvrtá éra Území vlivu Kvatch Frakce Svatá DevítkaCísařský kultŘád hodiny \"Pán Akatosh vám propůjčuje svoji moc. Když vás vaše síla opustí, věřte v Devítku.\" ―Sir Amiel Lannus[src] Akatosh, jemuž aldmerové a bosmerové říkají Auri-El (či Auriel),[1] draci Bormahu (Náš Otec),[2] Crownové Satakal,[1][3] nédové velký Drak času a khajiitové Alkosh,[4] je nejvyšší bůh Svaté Osmičky, případně Devítky. Svou přítomností se může chlubit ve většině tamrielských panteonů.[5] Jeho avatarem je zlatý drak[6] a je často nazýván Dračím bohem času[7] a Pán draků.[6] Obecně se má za to, že to byl první bůh, který v Počátečním místě vznikl; po jeho utvoření byl proces stvoření pro ostatní duchy jednodušší, a tak vzešly různé panteony světa.[1][8][9] Tento aedrický duch[1][10] je nejdůležitějším bohem cyrodiilské říše a ztělesňuje odolnost, nepřemožitelnost a nekonečnou legitimnost a zároveň podporuje ctnosti povinnosti, služby a poslušnosti.[1][5][11] Akatosh je považovaný za otce všech draků,[12] a jejich vůdce Alduin je nazýván „Akatoshův prvorozený“.[2] Alduin se později prohlásil bohem, čímž způsobil, že se proti němu Paarthurnax obrátil právě z toho důvodu, že se vzdal svých povinností vůči Akatoshovi.[2] Tak se stalo to, že začal být Alduin pokládán za nordský aspekt Akatoshe.[13] Akatosh sám je patronem Akatoshovy zádušní kaple, náboženského řádu zasvěcenému jeho uctíváním a oslavováním, jehož členové mu říkají „Velký Drak“. Dračí zlomy, jako je Zakřivení západu a Střední úsvit, jsou následky Akatoshovy dočasné ztráty kontroly nad proudem času, nebo jeho dočasného „zlomu“.[14][15] Akatosh se podílel na uzavření Smlouvy s novou lidskou říší a jeho krev byla mysticky spojena s Alessií a jejími dědici.[7][16] Amulet králů byl hlavním symbolem tohoto patronátu a zároveň umožnil novému cyrodiilskému impériu využívat stabilizačního vlivu Bílo-zlaté věže, a tím udržovat mystickou bariéru mezi Mundem a pláněmi Zapomnění.[7] Když byla tato bariéra o tisíce let později během Vpádu Zapomnění ohrožena, Martin Septim dokázal vyvolat Akatoshova ducha a přeměnit se na jeho avatara, který se zjevil v podobě obřího plamenného draka.[17] Tento avatar porazil Mehrunese Dagona a bariéru obnovil.[7][17] Z draka se následně stala socha, která nyní stojí na uvnitř zničeného chrámu Jednoho.[17] Elfská tradice říká, že Anuiel Aurielovi daroval Aurielův štít a Aurielův luk, s jejichž pomocí později vystřelil Lorkhanovo srdce do dnešní Rudé hory. Synkretismus \"Všechna tamrielská náboženství začínají stejně. Je jedno, zda jde o lidi nebo o mery, na počátku je vždy dualismus Anua a jeho protivníka. Tyto dvě mocné bytosti mají mnoho jmen: Anu a Padomay, Anuiel a Sithis, Ak a El, Satak a Akel, Je a Není. Anuiel je Nepopsatelné věčné světlo a Sithis Nepředstavitelný zkažený čin. Mezi nimi je pak Šedá neurčitost (v ehlnofexu 'Nirn').\" ―Monomýtus Existuje mnoho případů, kdy má Akatosh paralely v různých kulturách, přičemž se liší, nakolik jsou tyto souvislosti obecně přijímané nebo jasné. Je možné se setkat s tvrzeními, že Akatoshe (stejně jako Lorkhana) lze nalézt v každém jednotlivém panteonu uctívání.[1][5] Při výčtu osmi panteonů v knize Rozmanité víry Tamrielu bratr Mikhael Karkuxor přiřadil Akatoshe na první místo cyrodiilského a bretonského panteonu, Auri-Ela pro altmerskou a bosmerskou verzi, Alkoshe pro Elsweyr, Alduina pro Skyrim, Satakala pro Yokudu a Almalexii pro dunmerský národ. Pozoruhodné vynechání argoniánského panteonu přičítal Mikhael Karkuxor své „naprosté neschopnosti sladit nejasné a protichůdné zprávy, které měl o tomto tématu k dispozici“. Tyto potíže se možná podařily prolomit Solisovi Adurovi, který v Dětech kořene poskytl první známý záznam o Atakotovi z ústní tradice kmene Adzi-Kostleel. Auri-El Auri-El je nejvyšší bůh většiny aldmerských panteonů a mnoho altmerů a bosmerů tvrdí, že to jsou jeho žijící potomci.[1] Synkretismus mezi Auri-Elem a Akatoshem je pravděpodobně nejzřetelnější a nejvíce zdokumentovaný. Při zkoumání Dvojakosti Alduina a Akatoshe předložil autor, velekněz Alexandre Simon, nepodložené důkazy o tom, že většina vznešených elfů přímo připouští, že obě bytosti jsou stejné, „že Auri-El je jen Akatosh s jiným jménem, obalený jejich vlastními kulturními hodnotami“.[18] Bosmerové ho podobně vnímají jako Krále bohů, „Auri-Ela Draka času“.[5] Aurielovo spojení s Akatoshem bylo Alessianskému řádu dobře známo. Ve snaze tuto skutečnost napravit, na vrcholu své moci v první éře byli zodpovědní za Dračí zlom známý jako Střední úsvit. Ten byl způsoben za použití Hole Věží, a jehož konečným cílem bylo odstranit z Akatoshe veškeré stopy elfské poskvrny, aby získal to, čemu Řád říkal lidská čistota.[19][20] Alkosh Alkosh je khajiitská verze Auri-Ela, což znamená, že je Alkosh jejich obměna Akatoshe. Alkosh je oběžně vyobrazován jako drak, o kterém khajiitové tvrdí, že je to „jen opravdu velká kočka“. Důkazy o Alkoshově existenci lze jasně nalézt v pre-ri'Dattských záznamech, například v textu Duchové Amun-dra. Nicméně Alkoshova popularita a uctívání nezmizely spolu se Zjevením Riddle'Thara, jako tomu bylo u mnoha jiných duchů.[5] Alduin Satakal Stejně jako je Alkosh varianta Auri-Ela, je Satakal považován za variantu Alduina. Jako Alduin má Satakal způsobit konec světa a tím umožnit existenci toho dalšího.[1][5] Atakota Atakota je bytost prvně zaznamenaná Solisem Adurem z folklóru argoniánského kmene Adzi-Kostleel. Tato entita se podobá ostatním známým variacím Akatoshe. Mezi tyto aspekty patří odpovědnost za čas, což je pravděpodobně Akatoshova nedůležitější vlastnost, a jeho účast v koloběhu počátku a konce všeho.[21] Almalexia Z pradávných chimerských legend zmizela většina zmínek o Akatoshovi během jejich exodu, zejména kvůli jeho spojitosti s altmery, u dunmerů se ale opět vrátila do módy. Akatoshovy aspekty nesmrtelnosti, historičnosti a genealogie se objevily u Almalexie, nejoblíbenějšího člena morrowindského Tribunálu. Přestože je Almalexie žena a ne muž, zaujímá roli prapředka stejně jako Akatosh.[5] Peryite Peryite je duch reachmenského panteonu sdílející znaky s Akatoshem, jako jeho spojitost s časem, přísným přírodním řádem a dračí symboliku. Tato skutečnost naznačuje určitou spojitost mezi ranými předky lidí a merů na severozápadě Tamrielu.[22] Po imperializaci a ztráty nezávislosti si někteří reachmenové osvojili uctívání Svaté Osmičky, včetně Akatoshe, věříce, že určité aspekty jejich tradičních zvyků je lepší nechat v minulosti.[23][24][25] Akatoshův symbol na skle. Dogmata Akatoshova dogmata odráží vlastnosti jeho sféry a ty jsou také očekávané od jeho následovníků, kteří v něj skutečně věří. Odolnost: dává Akatoshovi schopnost a sílu pokračovat a vytrvat, což je přímo spojené s jeho rolí jako bůh času. Od jeho stoupenců se čeká, že odolají podobným způsobem jakémukoliv vyčerpání, stresu či nepříznivým podmínkám, na něž narazí. Toto odráží Akatoshovu vytrvalost. Nepřemožitelnost: další klíčová vlastnost Akatoshe je, že nemůže být poražen, zdolán či podmaněn, a jeho následovníci, kteří v něj opravdu věří, také být nemohou. Toto je Akatoshova nezlomná vlastnost. Nekonečná legitimnost: je vlastnost, na kterou se nesmí zapomenout, jelikož nejenomže odráží nekonečný aspekt Akatoshe, ale také jeho úctu k zákonům, soudnosti a vládnoucím principům dědičného práva. A proto nic schváleného nebo požehnaného Akatoshem nemůže být považováno za neoprávněné, což odráží Akatoshovu zákonnost.[26] Pět přikázání Akatoshových Akatosh očekává, že tato přikázání budou všichni jeho uctívači následovat a tyto učí se je i nevěřící. První přikázání: „Poslouchej císaře svého.“ Toto přikázání vychází z faktu, že říše a Akatosh si jdou ruku v ruce. Druhé přikázání: „Smlouvy studovat budeš.“ Toto přikázání je o procházení si domluv zařízených Akatoshem a jeho smrtelnými stoupenci a každý, kdo ho následuje je pobízen je studovat. Třetí přikázání: „Osmičku uctívat budeš“. Akatosh není závistivý bůh a od svých stoupenců čeká, že budou uctívat Osmičku a budou si ji vážit. Čtvrté přikázání: „Své povinnosti plniti budeš.“ Akatosh od všech očekává, že budou plnit své povinnosti a budou zodpovědní a nesplnění těchto závazků se považuje za hřích. Páté přikázání: „Dbej příkazů svatých i kněží.“ Akatosh dává přednost hierarchii a řádu a od svých stoupenců očekává, že budou následovat hierarchii Kostela.[26] Planeta Planeta známá jako Akatosh, občas AKHAT[27] či Válečníkovo oko,[NR 1] je jedna z Vládnoucích planet na munduském nebi.[NR 1] Podle válečníka poety, Viveca, je to jeden z osmi známých světů. [27] Neví se o žádných satelitech,[28] které by ji obíhalo, ale je to oko znamení Válečníka. Planeta je současně Akatosh i jeho říše, stejně jako je to u zbylých planet a jejich stejnojmenných božstev.[NR 1] Akatosh odtud vládl před událostmi Shromáždění v merethické éře roku 2500.[9][NR 2] Zajímavosti V knize Čtyři nápadníci Benitahy, Kena Warfel Tomasin tvrdí, že je možné dokázat, že Akatosh, Zapomnění a Nirn jsou jedno a to samé.[29] V knižní sérii Král Edward, se Akatosh objevuje jako zlatý drak a dovoluje Edwardovi se na něm proletět.[30] V dračím jazyce, slovo Akatosh odpovídá slovu „Bormahu“ podle Paarthurnaxe po dokončení Hlavní dějové linie v The Elder Scrolls V: Skyrim. V khajiitském panteonu je bůh Akatosh známý jako Alkosh. Akatosh byl pojmenován po Daggerfallském beta testerovi Lawrenceovi Szydlowskim, který si při odhlašování říkal „také známý jako starý Šmak samotný“ („also known as old Smaug himself“) (první písmeno každého slova dává dohromady slovo „Akatosh“).[31] Výskyt The Elder Scrolls: Arena (pouze zmíněn) The Elder Scrolls II: Daggerfall (pouze zmíněn) The Elder Scrolls Adventures: Redguard (pouze zmíněn) The Elder Scrolls III: Morrowind (pouze zmíněn)[32] The Elder Scrolls III: Tribunal (pouze zmíněn)[32] The Elder Scrolls III: Bloodmoon (pouze zmíněn)[32] The Elder Scrolls IV: Oblivion (objevení Aspektu) The Elder Scrolls IV: Knights of the Nine (pouze zmíněn) The Elder Scrolls IV: Shivering Isles (pouze zmíněn) The Elder Scrolls: Oblivion Mobile (pouze zmíněn) The Elder Scrolls V: Skyrim (pouze zmíněn)[1] The Elder Scrolls V: Dawnguard (pouze zmíněn) The Elder Scrolls V: Hearthfire (pouze zmíněn) The Elder Scrolls V: Dragonborn (pouze zmíněn)[5] The Elder Scrolls Online (pouze zmíněn)"
}