{
    "title": "Hotel Tiber Septim",
    "table_of_contents": "",
    "infobox": "",
    "content": "Hotel Tiber Septim Hotel Tiber Septim je nejdražší a nejluxusnější podnik svého druhu v Imperial City, který se nachází na Talosově náměstí. Hotel je pojmenován po slavném zakladateli Tamrielské říše, císaři Tiberu Septimovi. Jedná se o velkou patrovou budovu s věžičkou. Celé přízemí hotelu zabírá recepce, vedou odtud dvě schodiště do patra a do sklepa. Sklep pod hotelem slouží k přechovávání starého nábytku, obrazů a vybavení. Patro hotelu pak tvoří jeden větší a tři menší pokoje pro hosty a jídelna. Z jídelny v patře vede také schodiště do druhého patra, to je tvořené malou věžičkou, kde se nachází studovna. Ubytování v hotelu si mohou dovolit jen movitější občané a poutníci. Roku 3E 433 vede hotel Augusta Calidia."
}